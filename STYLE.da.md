Dansk Stilmanual
================

Ordbog
------
### Politiske Udtryk ###

 Brug              | Brug ikke
:------------------|:--------------------
 antimuslimsk      | islamofob(isk)
 antisemitisk      | jødehadsk
 forbudt hunderace | muskelhund, kamphund
 hjemmeboende SU   | cafépenge

### Diverse ###

 Brug              | Brug ikke
:------------------|:---------
 jage              | jagte
 sponsorere        | sponsere

Generelt
--------
### Partier ###

 Parti | Forkortelse | Bogstav
:----------------------------|:--:|:-:
-Alternativet                | ?  | Å
 Dansk Folkeparti            | DF | O
 Enhedslisten                | EL | Ø
 Det Konservative Folkeparti | K  | C
 Kristendemokraterne         | KD | K
 Liberal ALliance            | LA | I
 Det Radikale Venstre        | R  | B
 Socialdemokraterne          | S  | A
 Socialistisk Folkeparti     | SF | F
 Venstre                     | V  | V

### Omtale af Politikere ###

Ved omtale af politikere bruges personens fulde navn, inklusiv initialt eller fuldt mellemnavn, efterfulgt af partinavnsforkortelse i parentes. Ex.:

> Joachim B. Olsen (LA)

Ved gentagne nævnelser kan man nøjes med efternavnet. Husk dog at flere politikeres efternavn er sammensatte proprier, og at hele efternavnet skal med—`STYLE.md` har en fortegnelser over stavelser. Ex.:

> Thorning-Schmidt [ikke Thorning]

Nævn som udgangspunkt en politikers ordførerskab, når det er relevant for emnet, for at understrege, at personen taler på vegne af partiet i den givne situation. Ex.:

> Martin Henriksen, udlændinge- og integrationsordfører for DF, (...)

### Endelser På Latinske og Græske Fremmedord ###

 Brug        | Brug ikke
:------------|:-----------------
 adverbium   | -e
 faktum      | fact, fakta (sg.)
 gymnasium   | -e
 scenario/-e | -um
 verbum      | -e

Men brug “scenarie” i stedet for -o og -um.

Vestlige og Ikke-vestlige Lande
-------------------------------
Ifølge Danmarks Statistik [“Indvandrere I Danmark” (2014)][dst] side 12 udgørs de vestlige lande udgøres af:

* EU28
* Andorra
* Island
* Liechtenstein
* Monaco
* Norge
* San Marino
* Schweiz
* Vatikanstaten
* Canada
* USA
* Australien
* New Zealand

De ikke-vestlige udgøres af de resterende lande.

Danskere og Udlændinge
----------------------
Vær specifik i ordbrugen og hold dig til definerede, citérbare ord frem for:

- Fremmede
- Nydansker
- Førstegenerationsdansker
- Fremmedsproget
- Udlænding
- Person med (anden)etnisk herkomst
- 1.-, 2.- el. 3.-generations-indvandrer

Nedenstående definitioner er også fra Danmarks Statistiks [“Indvandrere I Danmark” (2014)][dst] side 12.

De skelner på baggrund af *herkomst*—ikke etnicitet.

### Indvandrere ###

>Indvandrere er født i udlandet. Ingen af forældrene er både danske statsborgere og født i Danmark. Hvis der ikke findes oplysninger om nogen af forældrene, og personen er født i udlandet, opfattes personen også som indvandrer.

### Efterkommere ###

>Efterkommere er født i Danmark. Ingen af forældrene er både danske statsborgere og født i Danmark. Hvis der ikke findes oplysninger om nogen af forældrene, og personen er udenlandsk statsborger, opfattes personen også som efterkommer.
>
>Når en eller begge forældre, der er født i Danmark, opnår dansk statsborgerskab, vil deres børn ikke blive klassificeret som efterkommere, men som personer med dansk oprindelse. Fastholder danskfødte forældre imidlertid begge et udenlandsk statsborgerskab, vil deres børn blive klassificeret som efterkommere.

### Dansk Oprindelse ###

>Personer med dansk oprindelse er personer—uanset fødested—der har mindst
én forælder, der både er dansk statsborger og født i Danmark.

Misvisende Udtryk
-----------------
### Udlændinge- og Indvandrer(politik) ###

Udtrykkene bruges i flæng, men er sjældent præcise for ikke at sige direkte forkerte.

Brug kun udtrykkene når der er tale om henholdsvist udlændinge og indvandrere. Forvanskningen og forvirringen bidrager i sig selv til debatten, eksempeltvist når danske statsborgere gøres til ikke-danskere eller semi-danskere.

Hvis der er tale om asyl så skriv asyl(politik). Hvis der er tale om grænsekontrol så skriv grænsekontrol. Familiesammenføring, islam, halalkød, Syrien-krigere, tørklæder, § 136, terrorisme, bederum, Schengen, Muhammed-tegninger, moskéer, minaretter, ytringsfrihed, juletræer og så videre og så videre.

Der er desuden intet krav om at komformere til en bestemt indramning af debatten ved at gøre det til et ...-politisk spørgsmål. Der er ikke noget i vejen for at skrive `x`’s holdning til eller udtalelser om `y` frem for `x`’s `y`-politik; sidstnævnte antyder desuden et aftalt og sammenhængende partiprogram, hvilket der ikke nødvendigvis er belæg for at konkludere.


[dst]: http://www.dst.dk/da/Statistik/Publikationer/VisPub.aspx?cid=19004
